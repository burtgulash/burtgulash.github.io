<!doctype html>
<html>
    <head>
        <meta charset="utf-8">
        <title>Buřtgulášův chlév</title>
    </head>
    <body>
        <h1>Buřtgulášův chlév</h1>
        
            <div class="page">
                <h2>Jak odstranit otravnou reklamu na internetu</h2>
                <i>22.09.2015</i>
                </p><p>Podle mě lidem vyloženě nevadí reklama. Často se třeba na youtubu podívají na
reklamu Kofoly se psem zubáčem. Otravné je ale to, že abych se dobrovolně
podíval na reklamu, musím předtím strpět deset vteřin jiné reklamy.
Z nenažranosti některých webů, které přetékají nesouvisející reklamou a zkouší
na mě všemožné klikací pasti se mi už zvedá kufr, ale když ty reklamy všichni
tak milují, tak vám představuji zbrusu nový µBlock Origin! Pomocník při
jarním webovém úklidu pro každou rodinu!
Podobným pomocníkem odstraňujícím internetovou špínu a pach byl vždy Adblock
Plus, ale poslední dobou začal žrát příliš
paměti<a href="http://lifehacker.com/adblock-plus-once-again-found-to-dramatically-increase-1576341872">1</a><a href="http://lifehacker.com/ublock-is-a-fast-and-lightweight-alternative-to-adblock-1625246461">2</a>
a autor si začal nechal platit za odblokování vybraných
reklam<a href="http://www.theverge.com/2015/2/2/7963577/google-ads-get-through-adblock">3</a>.
Na oba problémy přišla odpověď právě ve formě µBlocku.
Jak ho tedy použít?  Návod budu popisovat pro prohlížeč Google Chrome, ale lze
ho použít i ve Firefoxu.</p>

<h3>1. Nainstalování µBlocku</h3>

<p>Doplněk stáhneme podle prohlížeče:</p>

<ul>
<li>Chrome - <a href="https://chrome.google.com/webstore/detail/ublock-origin/cjpalhdlnbpafiamejdnhcphjbkeiagm?hl=cs">uBlock Origin - Chrome Web Store</a></li>
<li>Firefox - <a href="https://addons.mozilla.org/cs/firefox/addon/ublock-origin/">uBlock Origin :: Mozilla Add-ons</a></li>
</ul>

<p>Po nainstalování začne bez jakéhokoliv dalšího nastavování blokovat většinu
reklamy pocházející ze zahraničních serverů - např. youtube je od teď bez
reklam.</p>

<h3>2. Odfiltrování dodatečných reklam z českých serverů</h3>

<p>uBlock umožňuje vytvářet vlastní blokovací pravidla, čehož využijeme pro
vlastní filtraci bordelu, který nebyl doteď řádně podchycen.</p>

<h4>2.1 zapneme pokročilý mód</h4>

<h4>2.2 otevřeme ovládací panel uBlocku</h4>

<h4>2.3 odfiltrujeme všechny domény, které nesouvisí se stránkou, na které se právě nacházíme</h4>

<p>Zde je třeba dávat pozor, protože když odfiltrujeme facebook, tak si ho
zablokujeme všude. uBlock proto nabízí možnost blokovat domény lokálně pro
aktuální doménu.</p>

<p>uBlock je příjemná věc tvořená lidmi pro lidi. Nezmínil jsem pokročilejší
funkce, jako například kosmetické filtrování - tj. odstranění konkrétních prvků
na stránce pomocí nástroje pipeta. Časem uvidíme, jestli uBlock nepotká stejný
osud jako Adblock Plus a nenahradí ho nová čerstvá generace nepodplacených
čistících prostředků, ale prozatím je to v téhle asi nejsilnější nástroj pro
nejsilnější chlapy.</p>
</p>
            </div>
        
    </body>
</html>